# Észbontó
*Figyelemmegosztó-képesség teszt*

A teszt eredeti változatát [édesapám](http://ait.iit.uni-miskolc.hu/~dudas) készítette Borland C++ Builder 5-tel, Windows operációs rendszerre.
A nagy érdeklődésre és a Windows-zal nem kompatibilis operációs rendszerek (Linux, macOS, Android, iOS, stb.) terjedésére való tekintettel elkészítettem az alkalmazás HTML5 alapú verzióját.
A tervezésnél fontos volt számomra, hogy az alkamazás könnyen terjeszthető legyen, továbbá offline is használható maradjon, ezért az egészet egyetlen HTML fájlban valósítottam meg.
A használathoz csupán egy HTML5 kompatibilis böngészőre van szükség. 

## Használati útmutató

A jobb felső sarokban látható kezelőpanelen állítsd be a korodat, majd indítsd a tesztelést!
A teszt 20db egész számpárt ad.
A baloldalon lévő számhoz meg kell jelölnöd, hogy páros vagy páratlan, illetve 50-től kisebb vagy nagyobb a szám.
Ezzel párhuzamosan a jobboldalon ezekről a tulajdonságokról egy válaszással kell nyilatkozni a négy lehetséges eset közül. 
Sajnos, erre nincs sok idő, mert hamarosan adja a program a következő számpárt.
Az új számpárt a középső függőleges elválasztó alakzat színváltozása jelzi.
Hogy tényleg több helyre kelljen egyszerre figyelni, alul van egy mozgó nyomógomb.
Ha rákattintunk, középre ugrik. 
Törekedni kell rá, hogy ne álljon a szélső helyzetekben, mert akkor a jó tippek is rosszként lesznek értékelve. 
A mindenkori aktuális állás alul olvasható le. 

***Sikeres játékot!*** 
